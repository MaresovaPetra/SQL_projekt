# Výzkumné otázky a odpovědi

---

## Výzkumná otázka 1  
**Rostou v průběhu let mzdy ve všech odvětvích, nebo v některých klesají?**

Analýza ukazuje, že průměrné mzdy ve sledovaném období 2006–2018 celkově vykazují rostoucí trend. Ve většině odvětví dochází k postupnému zvyšování mezd, zejména v závěru sledovaného období.

Růst však nebyl plynulý ve všech letech ani ve všech odvětvích. Meziroční poklesy byly zaznamenány především v období 2009–2013, tedy v letech následujících po globální finanční krizi.

Nejvýraznější pokles byl zaznamenán v odvětví peněžnictví a pojišťovnictví v roce 2013 (−4 484 Kč). Významnější poklesy se objevily také v odvětví těžby a dobývání, výroby a rozvodu elektřiny a v profesních, vědeckých a technických činnostech.

Naopak nejvyšší meziroční nárůst byl zaznamenán v odvětví výroby a rozvodu elektřiny, plynu, tepla a klimatizovaného vzduchu v roce 2008 (+4 284 Kč). Výrazné nárůsty nad 3 000 Kč byly zaznamenány zejména v letech 2008 a 2018.

Závěrem lze konstatovat, že mzdy ve většině odvětví dlouhodobě rostly, avšak v některých letech došlo k dočasnému poklesu.

---

## Výzkumná otázka 2  
**Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?**

Mezi lety 2006 a 2018 vzrostla průměrná mzda z 21 165 Kč na 33 091 Kč. Ve stejném období se zvýšily i ceny sledovaných potravin – cena mléka z 14,4 Kč na 19,8 Kč za litr a cena chleba z 16,1 Kč na 24,2 Kč za kilogram.

Po přepočtu kupní síly vychází, že v roce 2006 bylo možné z průměrné mzdy koupit přibližně 1 470 litrů mléka a 1 315 kg chleba, zatímco v roce 2018 přibližně 1 671 litrů mléka a 1 367 kg chleba. Kupní síla se tedy ve sledovaném období zvýšila.

---

## Výzkumná otázka 3  
**Která kategorie potravin zdražuje nejpomaleji (je u ní nejnižší percentuální meziroční nárůst)?**

Nejpomaleji zdražující kategorií ve sledovaném období byl cukr krystalový s průměrným meziročním tempem růstu −1,88 %, což znamená, že jeho cena v průměru mírně klesala. Naopak nejrychleji zdražující kategorií byly papriky s průměrným meziročním růstem 7,30 %.

---

## Výzkumná otázka 4  
**Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?**

Z výsledků vyplývá, že v žádném sledovaném roce nepřekročil rozdíl mezi meziročním růstem cen potravin a růstem mezd hranici 10 procentních bodů.

---

## Výzkumná otázka 5  
**Má výška HDP vliv na změny ve mzdách a cenách potravin?**

Analýza ukazuje, že růst mezd poměrně úzce souvisí s vývojem HDP – v letech silného ekonomického růstu (např. 2007 a 2017) rostly výrazně i mzdy. Naopak v období ekonomického poklesu byl růst mezd slabší.

U cen potravin však nebyla zjištěna jednoznačná závislost na růstu HDP. V některých letech ceny rostly i při stagnujícím nebo klesajícím HDP a naopak.

Lze tedy konstatovat, že HDP má zřetelnější vliv na vývoj mezd než na vývoj cen potravin.

---

*Odpovědi na otázky jsou uloženy v souboru `Tasks_answer.md`.*
